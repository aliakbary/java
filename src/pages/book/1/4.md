---
title: انگیزه طراحی زبان جاوا
date: "2018-12-27"
---
انگیزه و طرح اولیه در ذهن طراحان جاوا طراحی زبانی مستقل از سکو (platform independent) بود، یعنی زبانی که مستقل از سخت افزار و سیستم عامل و سایر عوامل محیطی بتواند کار کند و برنامه هایی که به این زبان نوشته می شوند مستقل از این عوامل اجرا شوند. هدف این بود که این زبان در وسایل مختلف الکتریکی مورد استفاده قرار بگیرد و ما بتوانیم برنامه هایی بنویسیم که در وسایلی مثل یخچال یا جاروبرقی، خودروها و یا خیلی وسایل دیگر قابل جاسازی کردن و استفاده باشد، به طور کلی رویکر آن سال ها برنامه نویسی در راستای ایجاد وسایل هوشمند بود.
از طرف دیگر در همان سال ها اینترنت و وب هم در حال رشد و فراگیر شدن بودند و جاوا می توانست برای برنامه نویسی اینترنت هم مورد استفاده قرار بگیرد چرا که اینترنت مجموعه ای سیستم های مختلف (از نظر سخت و نرم افزاری) است و برنامه های جاوا به علت مستقل از سکو بودند برای این منظور مناسب بودند. برای این کاربرد java Applet ها ایجاد شدند و اهمیت پیدا کردند، جاوا اپلت ها برنامه هایی به زبان جاوا با قابلیت استفاده در فضای مجازی بودند.
